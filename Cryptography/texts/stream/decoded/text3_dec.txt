SpaceX a NASA preskúmajú možnosť predĺženia životnosti Hubbleovho teleskopu

Spoločnosť SpaceX podnikateľa Elona Muska a americký Národný úrad pre letectvo a vesmír (NASA) chcú vytvoriť štúdiu, ktorá by preskúmala možnosti využitia lode Dragon na vyslanie Hubbleovho teleskopu na vyššiu obežnú dráhu.

Cieľom je predĺžiť starnúcemu vesmírnemu ďalekohľadu životnosť. SpaceX, ktorej loď Crew Dragon zaisťuje pre NASA prepravu astronautov a nákladu medzi Zemou a Medzinárodnou vesmírnou stanicou (ISS), bude šesť mesiacov trvajúcu štúdiu plne financovať, povedal novinárom šéf NASA pre vedu Thomas Zurbuchen.

Cieľom štúdie bude určiť, či by bolo možné loď s teleskopom bezpečne spojiť a následne presunúť na stabilnejšiu obežnú dráhu.

Hubbleov vesmírny ďalekohľad je na obežnej dráhe od roku tisícdeväťstodeväťdesiat a odvtedy prispel k mnohým kľúčovým objavom.

V prvej dekáde dvadsiatehoprvého storočia prešiel opravami, na ktorých sa podieľali americké raketoplány. Od ukončenia programu raketoplánov v roku dvetisícjedenásť astronómovia zvažujú rôzne spôsoby vykonávania opráv starnúceho, ale stále funkčného ďalekohľadu. Žiadne konkrétne plány zatiaľ predstavené neboli.

Štúdia tiež preskúma, či bude potrebné upraviť loď Dragon tak, aby sa mohla k teleskopu pripojiť. Mala by tiež určiť, tu budú musieť byť na palube pri prípadnej misii astronauti.
Password : 987654